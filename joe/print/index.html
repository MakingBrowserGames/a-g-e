<!doctype html><html><head><title>Limonádový joe</title><meta http-equiv='Content-Type' content='text/html; charset=utf-8' /><link rel='stylesheet' type='text/css' href='print.css' /></head><body>
	<div class='location'>
		<h2><span class='id'>X:</span> Památný strom – testovací stanoviště</h2>
		<div class='image'><img src='img/Strom.jpg' /></div>
		<p>Tento urostlý památný strom s nezvykle hladkou kůrou zde zasadil roku 1234 svatý Buhvíkdo. Neroste na něm sice žádné chutné ovoce, zato si však v koruně udělala hnízdo známá zlodějka straka.</p>
	</div>
	<div class='actions'><table>
		<tr class='action'>
			<td><span class='number'>X1:</span> Zkusím vylézt na strom a podívat se do hnízda.</td>
			<td><span class='number'>X2:</span> Zkusím shodit hnízdo pomocí plastového Létajícího talíře.</td>
			<td><span class='number'>X3:</span> Tady se mi to nelíbí, chci raději jít jinam.</td>
		</tr>
		<tr class='result'>
			<td><span class='number'>X1:</span> Prvních pár metrů šlo dobře, ale zhruba v půlce cesty se ti smýkla noha po hladké kůře stromu a spadl jsi zase na zem. V rámci rekonvalescence udělej kotrmelec.</td>
			<td><span class='number'>X2:</span> Trefa! Létající talíř se sice zasekl ve větvoví, ale hnízdo spadlo na zem. Vzal jsi si z něj krásnou Lesklou náušnici.</td>
			<td><span class='number'>X3:</span> Dobrá, jdi na začátek Opravdové hry: do Stetson City, na stanoviště A.</td>
		</tr>
	</table></div>
	<div class='location'>
		<h2><span class='id'>A:</span> Stetson City</h2>
		<div class='image'><img src='img/Stetson City.jpg' /></div>
		<p>Vítej ve Stetson City! Tohle ospalé westernové městečko na první pohled potřebuje ráznou ruku i mušku pistolníka. Ty, Limonádový Joe, máš ale cíl jiný – je třeba neutralizovat podlého Hogo Foga a osvobodit z jeho spárů krásnou Winifred Goodmanovou.</p>
	</div>
	<div class='actions'><table>
		<tr class='action'>
			<td><span class='number'>A1:</span> Jsem přece obchodní zástupce fy. Kolaloka a syn, poprosím proto svého skladníka, aby mi donesl nějakou Kolaloku.</td>
			<td><span class='number'>A2:</span> Jsem přece obchodní zástupce fy. Kolaloka a syn, zahraju si proto se svým skladníkem karty.</td>
			<td><span class='number'>A3:</span> Vydám se do Informační kanceláře města Stetson City.</td>
		</tr>
		<tr class='result'>
			<td><span class='number'>A1:</span> Než skladník donese Kolaloku, zvolej třikrát nahlas pokřik svého týmu. Tím získáš tři Lahve Kolaloky.</td>
			<td><span class='number'>A2:</span> Karty jsi prohrál. Abys zahnal chmury, protáhni se a udělej deset dřepů.</td>
			<td><span class='number'>A3:</span> Jdeš do Informační kanceláře na stanoviště R.</td>
		</tr>
	</table></div>
	<div class='location'>
		<h2><span class='id'>B:</span> Banka</h2>
		<div class='image'><img src='img/Banka.jpg' /></div>
		<p>Ve všední den by tu jistě bylo plno, ale dnes – o víkendu – tu doslova chcíp pes (takže to tu pěkně smrdí). Místnosti jasně vévodí masivní trezor, který bude jistě skrývat nemálo hotovosti...</p>
	</div>
	<div class='actions'><table>
		<tr class='action'>
			<td><span class='number'>B1:</span> Počkám, jestli se někdo neobjeví.</td>
			<td><span class='number'>B2:</span> Dojdu k trezoru a zjistím, co by se z něj dalo odnést.</td>
			<td><span class='number'>B3:</span> Mám s sebou přece Bankéře, tak ať se chlapec činí!</td>
		</tr>
		<tr class='result'>
			<td><span class='number'>B1:</span> Tož nahlas počítej do sta. Ale je víkend, nikdo nepřišel.</td>
			<td><span class='number'>B2:</span> Tvoje nakoukávání do trezoru kolemjdoucí šerif vyhodnotil jako pokus o vyloupení banky a okamžitě tasil kolty. Jdi do Vězení, na stanoviště J.</td>
			<td><span class='number'>B3:</span> Bankéř ti ochotně poskytne Bankovní úvěr.</td>
		</tr>
	</table></div>
	<div class='location'>
		<h2><span class='id'>C:</span> Falešný hráč</h2>
		<div class='image'><img src='img/Falesny hrac.jpg' /></div>
		<p>Tak tenhle karbaník je skutečně mistr svého řemesla. Skrz jeho černé brýle není vidět ani náznak emocí, když ti nabídne balíček karet. "Jednu si vezmi, cizinče – uvidíme, kam tě na tvé cestě zavede."</p>
	</div>
	<div class='actions'><table>
		<tr class='action'>
			<td><span class='number'>C1:</span> Ukážu Falešnému hráči Černou kartu.</td>
			<td><span class='number'>C2:</span> Ukážu Falešnému hráči Červenou kartu.</td>
			<td><span class='number'>C3:</span> Vytáhnu si jednu kartu z balíčku.</td>
		</tr>
		<tr class='result'>
			<td><span class='number'>C1:</span> Ukázal jsi Černou kartu a můžeš proto jít ke Kostelním vratům na stanoviště V.</td>
			<td><span class='number'>C2:</span> Ukázal jsi Červenou kartu a můžeš proto jít do Trigger Whisky Saloonu na stanoviště W.</td>
			<td><span class='number'>C3:</span> Kartu si nechej. Pokud je je červená, jdi do Trigger Whisky Saloonu na stanoviště W. Pokud je černá, jdi ke Kostelním vratům na stanoviště V.</td>
		</tr>
	</table></div>
	<div class='location'>
		<h2><span class='id'>D:</span> Marodka</h2>
		<div class='image'><img src='img/Marodka.jpg' /></div>
		<p>Na dveřích visí cedule: <br/>Tak popravdě, po kolikáté už tu jsi?</p>
	</div>
	<div class='actions'><table>
		<tr class='action'>
			<td><span class='number'>D1:</span> Poprvé</td>
			<td><span class='number'>D2:</span> Podruhé</td>
			<td><span class='number'>D3:</span> Potřetí</td>
			<td><span class='number'>D4:</span> Počtvrté</td>
			<td><span class='number'>D5:</span> Popáté</td>
			<td><span class='number'>D6:</span> Pošesté či ještě víc</td>
		</tr>
		<tr class='result'>
			<td><span class='number'>D1:</span> Pamatuj, že dvakrát měř a jednou řež. Udělej 15 dřepů a můžeš pokračovat.</td>
			<td><span class='number'>D2:</span> Pamatuj, že čistota je půl  zdraví. Udělej 15 kliků a můžeš pokračovat.</td>
			<td><span class='number'>D3:</span> Pamatuj, že veselá mysl je půl zdraví. Udělej 30 dřepů a můžeš pokračovat.</td>
			<td><span class='number'>D4:</span> Pamatuj, že opatrnosti nikdy nezbývá. Tak jo, dnes to bude grátis, můžeš pokračovat.</td>
			<td><span class='number'>D5:</span> Pamatuj, že kam nechodí slunce, chodí lékař. Udělej 10 kliků a 10 dřepů a můžeš pokračovat.</td>
			<td><span class='number'>D6:</span> Pamatuj, že veselý a čistý člověk je zdravý. Udělej 20 žabáků a můžeš pokračovat.</td>
		</tr>
	</table></div>
	<div class='location'>
		<h2><span class='id'>E:</span> Pokoj Hogo Foga, 1. patro Trigger Whisky Saloonu</h2>
		<div class='image'><img src='img/Pokoj HogoFogo.jpg' /></div>
		<p>Málokterý padouch působí tak sebejistě, jako zrádný Hogo Fogo. Z jeho doutníku v kousku úst stoupá tenký dým, když se na tebe podívá pohledem tak křivým, jako je ostří kosy. Všímáš si, že v zadním koutu místnosti leží spoutaná Winifred Goodmanová.</p>
	</div>
	<div class='actions'><table>
		<tr class='action'>
			<td><span class='number'>E1:</span> Tasím zbraň a pálím na Hogo Foga.</td>
			<td><span class='number'>E2:</span> Pokusím se využít příležitosti a zneuctít svázanou Winifred Goodmanovou.</td>
			<td><span class='number'>E3:</span> Půjdu zpět ke dveřím Trigger Whisky Saloonu.</td>
		</tr>
		<tr class='result'>
			<td><span class='number'>E1:</span>	Hogo Fogo je na tebe ale už připravený. Bleskurychle tasí skrytý revolver: pokud nemáš Kouzelný Colt, posílá tě dobře mířeným výstřelem na Marodku, na stanoviště D.
			<br/><br/>
			V opačném případě, pokud Kouzelný Colt máš, pálíš rychlejí a přesněji! Hogo Fogo to koupil přímo mezi oči a ty se tak stáváš vítězem hry! Gratulujeme, vyhledej organizátora a pochlub se!
			</td>
			<td><span class='number'>E2:</span> Tak takovéhle pokusy se Winifred Goodmanové opravdu nelíbí. Zle tě poškrábala a pokousala, jdi na Marodku na stanoviště D.</td>
			<td><span class='number'>E3:</span> Jdeš do Trigger Whisky Saloonu, stanoviště W.</td>
		</tr>
	</table></div>
	<div class='location'>
		<h2><span class='id'>F:</span> Indiánský šaman</h2>
		<div class='image'><img src='img/Saman.jpg' /></div>
		<p>Šaman zvedne zrak od prastarého ohně, zamyslí se a zvolna praví: "Mnozí už zkoušeli přemoci záludného Hogo Foga, avšak nikdo neuspěl. Možná by jim byl pomohl Kouzelný Colt, jenže k jeho výrobě jsou potřeba čtyři magické substance: <em>Orlí pero</em>, <em>Všeprorážející střela</em>, <em>Bystrozraká muška</em> a <em>Bankovní úvěr</em>. Když mi je seženeš, mohu být nápomocen."</p>
	</div>
	<div class='actions'><table>
		<tr class='action'>
			<td><span class='number'>F1:</span> Mám všechny substance a prosím proto Šamana, aby mi vyrobil Kouzelný Colt.</td>
			<td><span class='number'>F2:</span> Půjdu do Banky získat úvěr.</td>
			<td><span class='number'>F3:</span> Vydám se do Dead Man's Valley hledat magické substance.</td>
			<td><span class='number'>F4:</span> Vydám se do Fata Morgana Valley hledat magické substance.</td>
		</tr>
		<tr class='result'>
			<td><span class='number'>F1:</span> Šaman ti odebral magické substance a vyrobil z nich nádherný a lesklý Kouzelný Colt. Získáváš patrně nejmocnější zbraň Divokého západu.</td>
			<td><span class='number'>F2:</span> Jdeš do Banky na stanoviště B.</td>
			<td><span class='number'>F3:</span> Jdeš do Dead Man's Valley na stanoviště S1.</td>
			<td><span class='number'>F4:</span> Jdeš do Fata Morgana Valley na stanoviště S2.</td>
		</tr>
	</table></div>
	<div class='location'>
		<h2><span class='id'>H:</span> Dostavník</h2>
		<div class='image'><img src='img/Dostavnik.jpg' /></div>
		<p>Dostavníkem se lze dostat i do nebezpečných vzdálených krajů. Chce to ale hodně kuráže, dobrého kočího a zpravidla i přesnou mušku.</p>
	</div>
	<div class='actions'><table>
		<tr class='action'>
			<td><span class='number'>H1:</span> Nechám se dostavníkem svézt do Jeskyně Pancho Kida ve skalách.</td>
			<td><span class='number'>H2:</span> Zajdu se nejprve posilnit do Kolaloka Saloonu.</td>
			<td><span class='number'>H3:</span> Strávím chladnou noc v bezpečí dostavníku.</td>
		</tr>
		<tr class='result'>
			<td><span class='number'>H1:</span> Jedeš do Jeskyně Pancho Kida na stanoviště U.</td>
			<td><span class='number'>H2:</span> Jdeš do Kolaloka Saloonu na stanoviště K.</td>
			<td><span class='number'>H3:</span> V noci tě v dostavníku okradli bandité. Přicházíš o všechny Lahve Kolalokovy limonády, Zlaté nugety a Krabičky sirek.</td>
		</tr>
	</table></div>
	<div class='location'>
		<h2><span class='id'>J:</span> Vězení</h2>
		<div class='image'><img src='img/Vezeni.jpg' /></div>
		<p>Za své činy se ocitáš ve věznici. Uprchnout odsud, to nebude snadné.</p>
	</div>
	<div class='actions'><table>
		<tr class='action'>
			<td><span class='number'>J1:</span> Vykopu si únikový tunel.</td>
			<td><span class='number'>J2:</span> Přepiluju mříže.</td>
			<td><span class='number'>J3:</span> Žádné prchání. Jako poctivý vězeň si zodpovědně odsedím svůj trest. A třeba mne propustí dříve za vzorné chování.</td>
		</tr>
		<tr class='result'>
			<td><span class='number'>J1:</span> No to tě čeká spousta dřiny. Udělej 20 žabáků. Pak musíš změnit identitu, takže jdi na začátek Stetson City na stanoviště A. Tvoje věci a know-how ti zůstávají.</td>
			<td><span class='number'>J2:</span> To dá ale spoustu práce! Udělej 20 dřepů. Pak musíš změnit identitu, takže jdi na začátek Stetson City na stanoviště A. Tvoje věci a know-how ti zůstávají.</td>
			<td><span class='number'>J3:</span> Pamatuj, že kdo si počká, ten se dočká. Počítej nahlas do sta, tak, aby tě slyšel nejbližší bachař. Pak můžeš jít do Informační kanceláře na stanoviště R.</td>
		</tr>
	</table></div>
	<div class='location'>
		<h2><span class='id'>K:</span> Kolaloka Saloon</h2>
		<div class='image'><img src='img/Kolaloka Saloon.jpg' /></div>
		<p>Tak na tomhle místě se cítíš jako doma. Příjemná muzika, usměvavý hostinský a všudypřítomné lahve s Kolalokou. Co si dáš?</p>
	</div>
	<div class='actions'><table>
		<tr class='action'>
			<td><span class='number'>K1:</span> Nedám si nic; namísto toho se vychytrale vmísím do hloučku místních bujarých pijanů a pokusím se zaslouchnout nějaké zajímavé informace.</td>
			<td><span class='number'>K2:</span> Koupím si pořádnou večeři.</td>
			<td><span class='number'>K3:</span> Koupím si krabičku sirek.</td>
			<td><span class='number'>K4:</span> Koupím si uzený kojotí jazyk.</td>
		</tr>
		<tr class='result'>
			<td><span class='number'>K1:</span> Všichni jsou vlivem nasávání Kolaloky v takové euforii, že nikomu není nic rozumět.</td>
			<td><span class='number'>K2:</span> Pokud nemáš Zlaté nugety, jdeš do vězení (stanoviště J) za pokus o podvod!<br/><br/>
			V opačném případě si dáváš super večeři. Mňam!</td>
			<td><span class='number'>K3:</span> Pokud nemáš Zlaté nugety, jdeš do vězení (stanoviště J) za pokus o podvod!<br/><br/>
			V opačném případě se pětkrát otoč na místě dokolečka a získáš tak Krabičku sirek. Pěkná, jsou v ní sirky. Chrastí.</td>
			<td><span class='number'>K4:</span> Pokud nemáš Zlaté nugety, jdeš do vězení (stanoviště J) za pokus o podvod!<br/><br/>
			V opačném případě si dáváš uzený kojotí jazyk. Chuťově nic extra, ale tvého zájmu v regionálních pochoutkách si všiml kolemjdoucí Indiánský Šaman a pozval tě do svého wigwamu. Jdi k Šamanovi na stanoviště F.</td>
		</tr>
	</table></div>
	<div class='location'>
		<h2><span class='id'>M:</span> Hřbitov</h2>
		<div class='image'><img src='img/Hrbitov.jpg' /></div>
		<p>Na hřbitově jsou, překvapivě, hroby. Řada z nich je částečně rozbitá, vyloupená či poničená. Už z dálky je poznat, že v jednom z hrobů se leskne několik zlatých nugetů – jenže na náhrobní desce si hoví svinutý chřestýš. Co s tím?</p>
	</div>
	<div class='actions'><table>
		<tr class='action'>
			<td><span class='number'>M1:</span> Nabídnu chřestýšovi Lahev Kolalokovy limonády.</td>
			<td><span class='number'>M2:</span> Zabiju chřestýše.</td>
			<td><span class='number'>M3:</span> Pokusím se chřestýše obejít a rychle nabrat pár Zlatých nugetů.</td>
			<td><span class='number'>M4:</span> Odpočinu si, třeba přijdu na jiné myšlenky.</td>
		</tr>
		<tr class='result'>
			<td><span class='number'>M1:</span> Chřestýš Lahev vypil, ale nezdá se, že by mu moc chutnala.</td>
			<td><span class='number'>M2:</span> Při tomto zoufalém pokusu tě had uštknul. Jdi na Marodku na stanoviště D.</td>
			<td><span class='number'>M3:</span> Chřestýše jsi obcházel takovým obloukem, že jsi při tom zabloudil do Dead Man's Valley. Jdi na stanoviště S1.</td>
			<td><span class='number'>M4:</span> Tak dlouho jsi odpočíval, až chřestýš usnul. Využil jsi situace a nabral dostatečnou zásobu Zlatých nugetů (jistě budou stačit na všechny nákupy)!</td>
		</tr>
	</table></div>
	<div class='location'>
		<h2><span class='id'>N:</span> Nádraží</h2>
		<div class='image'><img src='img/Nadrazi.jpg' /></div>
		<p>Na tomhle opuštěném nádraží moc často lokálka nestaví. Čas od času se ale lze na železném oři dostat do různých odlehlých míst...</p>
	</div>
	<div class='actions'><table>
		<tr class='action'>
			<td><span class='number'>N1:</span> Vrátím se zpět do Informační kanceláře.</td>
			<td><span class='number'>N2:</span> Pojedu vlakem směrem ke Hřbitovu</td>
			<td><span class='number'>N3:</span> Pojedu vlakem k domku Falešného hráče</td>
			<td><span class='number'>N4:</span> Pojedu vlakem k Bance</td>
		</tr>
		<tr class='result'>
			<td><span class='number'>N1:</span> Jdeš do Informační kanceláře na stanoviště R.</td>
			<td><span class='number'>N2:</span> Jedeš na Hřbitov na stanoviště M.</td>
			<td><span class='number'>N3:</span> Jedeš k Falešnému hráči na stanoviště C.</td>
			<td><span class='number'>N4:</span> Jedeš k Bance na stanoviště B.</td>
		</tr>
	</table></div>
	<div class='location'>
		<h2><span class='id'>O:</span> Tornado Lou</h2>
		<div class='image'><img src='img/Tornado Lou.jpg' /></div>
		<p>V Trigger Whisky Saloonu zpívá proslulá Arizonská pěnice Tornádo Lou. Je smutná, neboť si uvědomuje, že její hříchy už přesáhly některé meze.</p>
	</div>
	<div class='actions'><table>
		<tr class='action'>
			<td><span class='number'>O1:</span> Nabídnu této Arizonské pěnici Odpuštění (pakliže jej mám).</td>
			<td><span class='number'>O2:</span> Nabídnu této Arizonské pěnici neslušný návrh.</td>
			<td><span class='number'>O3:</span> Nabídnu této Arizonské pěnici, že jí připálím její špičku s cigaretou.</td>
			<td><span class='number'>O4:</span> Půjdu zpět ke dveřím Trigger Whisky Saloonu.</td>
		</tr>
		<tr class='result'>
			<td><span class='number'>O1:</span> Tornádo Lou zapěla: "Konečně budu jinou!" a z vděčnosti ti věnovala Mapu Fata Morgana Valley.</td>
			<td><span class='number'>O2:</span> No to sis dal. Pohlavní choroby nejsou nic příjemného a jejich léčení teprve ne. Upaluj na Marodku na stanoviště D.</td>
			<td><span class='number'>O3:</span> To umělkyni tak rozparádilo, že ti vzala všechny Krabičky sirek, které s sebou máš.</td>
			<td><span class='number'>O4:</span> Jdeš do Trigger Whisky Saloonu, stanoviště W.</td>
		</tr>
	</table></div>
	<div class='location'>
		<h2><span class='id'>P:</span> Kostel</h2>
		<div class='image'><img src='img/Kostel.jpg' /></div>
		<p>Není překvapením, že v bezbožném Stetson City jsou kostelní lavice zcela prázdné. Kolem Oltáře krouží a bzučí malé mušky...</p>
	</div>
	<div class='actions'><table>
		<tr class='action'>
			<td><span class='number'>P1:</span> Vysypu jednu Krabičku sirek a zkusím do ní chytit nějakou mušku.</td>
			<td><span class='number'>P2:</span> Prohlédnu si barevné vitráže v oknech.</td>
			<td><span class='number'>P3:</span> Vyberu obsah pokladničky na dobročinné dary.</td>
		</tr>
		<tr class='result'>
			<td><span class='number'>P1:</span> Ale to je náhoda! Vysypal jsi jednu Krabičku sirek (přicházíš o ni) a chytil do ní – světe div se – magickou Bystrozrakou mušku! Necháš si ji, bude se hodit.</td>
			<td><span class='number'>P2:</span> Jsou skutečně krásné. Většina z nich samosebou zobrazuje hrdinské činy svatého Buhvíkoho.</td>
			<td><span class='number'>P3:</span> Tvého podlého skutku si bohužel všiml farář a hned zavolal šerifa; jdi do Vězení na stanoviště J.</td>
		</tr>
	</table></div>
	<div class='location'>
		<h2><span class='id'>R:</span> Informační kancelář</h2>
		<div class='image'><img src='img/Informace.jpg' /></div>
		<p>Do Informační kanceláře zavítá dříve nebo později každý turista. Možná i proto za přepážkou sedí nezvykle půvabná a na první pohled osamělá úřednice. V tomto parném dni si musela rozepnout blůzku až o tři knoflíčky...</p>
	</div>
	<div class='actions'><table>
		<tr class='action'>
			<td><span class='number'>R1:</span> Nabídnu slečně Lahev Kolalokovy limonády a optám se, kudy do Kolaloka Saloonu.</td>
			<td><span class='number'>R2:</span> Nabídnu slečně Lahev Kolalokovy limonády a optám se, kudy na Nádraží.</td>
			<td><span class='number'>R3:</span> Nabídnu slečně Lahev Kolalokovy limonády a optám se, kudy na stanoviště Dostavníku.</td>
			<td><span class='number'>R4:</span> Nabídnu slečně Lahev Kolalokovy limonády a optám se, jestli by si nechtěla rozepnout další knoflíček na blůze.</td>
			<td><span class='number'>R5:</span> Vrátím se raději zpět na začátek Stetson City.</td>
		</tr>
		<tr class='result'>
			<td><span class='number'>R1:</span> Slečna je potěšena a s úsměvem ti připomíná, že v Kolaloka Saloonu se platí Zlatými nugety. Přicházíš o Lahev Kolaloky a jdeš do Kolaloka Saloonu, na stanoviště K.</td>
			<td><span class='number'>R2:</span> Přicházíš o Lahev Kolaloky a jdeš na Nádraží, na stanoviště N.</td>
			<td><span class='number'>R3:</span> Přicházíš o Lahev Kolaloky a jdeš k Dostavníku, na stanoviště H.</td>
			<td><span class='number'>R4:</span> Přicházíš o Lahev Kolaloky a ještě sis vysloužil facku od slečny za přepážkou. Jdi na Marodku na stanoviště D.</td>
			<td><span class='number'>R5:</span> Jdi na začátek Stetson City na stanoviště A.</td>
		</tr>
	</table></div>
	<div class='location'>
		<h2><span class='id'>S1:</span> Dead Man's Valley</h2>
		<div class='image'><img src='img/Dead Mans Valley.jpg' /></div>
		<p>Poušť, písek, vedro, vyprahlo... název tohoto údolí je skutečne popisný. Zdržovat se v téhle výhni déle by mohlo být zatraceně nebezpečné.</p>
	</div>
	<div class='actions'><table>
		<tr class='action'>
			<td><span class='number'>S11:</span> Půjdu se raději podívat do Fata Morgana Valley.</td>
			<td><span class='number'>S12:</span> Vysypu Krabičku sirek a naberu do ní něco svinstva z nedaleké hromádky.</td>
			<td><span class='number'>S13:</span> Vypiju na posilněnou Lahev Kolalokovy limonády.</td>
			<td><span class='number'>S14:</span> Chvíli si posedím na sluníčku.</td>
			<td><span class='number'>S15:</span> Vykoupu se v nedalekém jezírku.</td>
		</tr>
		<tr class='result'>
			<td><span class='number'>S11:</span> Jdeš do Fata Morgana Valley, na stanoviště S2.</td>
			<td><span class='number'>S12:</span> Vysypal jsi jednu Krabičku sirek (přicházíš o ni) a prohrabuješ se tím svinstvem... u svatého Buhvíkoho! Našel jsi tam pověstnou Všeprorážející střelu! Bereš ji samozřejmě s sebou.</td>
			<td><span class='number'>S13:</span> Na zdraví! Dobrá byla (přicházíš o Lahev Kolalokovy limonády).</td>
			<td><span class='number'>S14:</span> Úžeh! Úpal! Šup se léčit na Marodku, na stanoviště D.</td>
			<td><span class='number'>S15:</span> Jakmile jsi vlezl do vody, využil příležitosti nějaký bandita a sebral ti oděv. Co čert nechtěl, šel kolem zrovna místní šerif a za obnažování na veřejnosti jdeš do Vězení na stanoviště J.</td>
		</tr>
	</table></div>
	<div class='location'>
		<h2><span class='id'>S2:</span> Fata Morgana Valley</h2>
		<div class='image'><img src='img/Fata Morgana Valley.jpg' /></div>
		<p>Nedaleko podezřele vypadající hromady kamenů sedí Grimpo a šklebí se na tebe. Na první pohled je jasné, že dnes už si z láhve whisky párkrát pořádně přihnul.</p>
	</div>
	<div class='actions'><table>
		<tr class='action'>
			<td><span class='number'>S21:</span> Půjdu se raději podívat do Dead Man's Valley.</td>
			<td><span class='number'>S22:</span> Nabídnu Grimpovi Lahev Kolalokovy limonády.</td>
			<td><span class='number'>S23:</span> Zkusím kopat na nějakém příhodném místě.</td>
			<td><span class='number'>S24:</span> Zkusím kopat na místě, které ukazuje moje nedávno získaná Mapa.</td>
		</tr>
		<tr class='result'>
			<td><span class='number'>S21:</span> Jdeš do Dead Man's Valley, na stanoviště S1.</td>
			<td><span class='number'>S22:</span> Grimpo Lahev vypil (přicházíš o ni), ale nechutnala mu – má raději Trigger Whisky.</td>
			<td><span class='number'>S23:</span> Vykopal jsi pěknou hromadu zeminy, ale nic zajímavého se neobjevilo.</td>
			<td><span class='number'>S24:</span> To je ale štěstí! Po chvíli kopání jsi narazil na Ostatky svatého Bůhvíkoho; světce, který dle legendy podlehl ve střeleckém souboji i přesto, že byl vybaven Všeodrážejícím štítem. Osudným se mu stalo to, že se před soubojem zapomněl pomodlit. Ostatky bereš s sebou, určitě se můžou hodit.</td>
		</tr>
	</table></div>
	<div class='location'>
		<h2><span class='id'>U:</span> Jeskyně Pancho Kida</h2>
		<div class='image'><img src='img/Jeskyne.jpg' /></div>
		<p>Pancho Kid, přezdívaný též "Orlí muž", sedí ve své sluji a zvídavě tě pozoruje.</p>
	</div>
	<div class='actions'><table>
		<tr class='action'>
			<td><span class='number'>U1:</span> Nabídnu Pancho Kidovi Lahev Kolalokovy limonády.</td>
			<td><span class='number'>U2:</span> Nabídnu Pancho Kidovi Krabičku sirek.</td>
			<td><span class='number'>U3:</span> Zapálím pomoci jedné Krabičky sirek svíčku, aby bylo lépe vidět.</td>
		</tr>
		<tr class='result'>
			<td><span class='number'>U1:</span> Pancho Kid Lahev vypil (přicházíš o ni) a chutnala mu.</td>
			<td><span class='number'>U2:</span> Pancho Kid si od si od tebe s radostí vzal Krabičku sirek (přicházíš o ni) a schoval si ji pod postel.</td>
			<td><span class='number'>U3:</span> Přicházíš o Krabičku sirek. Za světla svíčky vypráví Pancho Kid historky o tom, jak přišel k přezdívce "Orlí muž". Využiváš jeho nepozornosti a sebereš mu jedno Orlí pero.</td>
		</tr>
	</table></div>
	<div class='location'>
		<h2><span class='id'>V:</span> Kostelní vrata</h2>
		<div class='image'><img src='img/Kostelni vrata.jpg' /></div>
		<p>Neokázalá vrata představují vstup do místního svatostánku Božího. Farář ale odmítá kohokoliv vpustit dál; po několika nedávných přestřelkách totiž začal silně pochybovat, je-li jeho stádečko věřících ještě stále nakloněno té správné víře.</p>
	</div>
	<div class='actions'><table>
		<tr class='action'>
			<td><span class='number'>V1:</span> Zkusím přesvědčit faráře, že jsem dobrým věřícím.</td>
			<td><span class='number'>V2:</span> Přemluvím faráře, aby svůj svatostánek ve Stetson City raději zabalil a odstěhoval se.</td>
			<td><span class='number'>V3:</span> Požádám faráře o Odpuštění.</td>
		</tr>
		<tr class='result'>
			<td><span class='number'>V1:</span> Pokud s sebou nemáš Ostatky nějakého svatého, tak ti farář nevěří a nepustí tě dál.<br/><br/>
			V opačném případě přicházíš o Ostatky a vstupuješ do Kostela, na stanoviště P.</td>
			<td><span class='number'>V2:</span> Farář se skutečně rozzlobil, vytáhnul svou dvouhlavňovou brokovnici a pěkně tě hnal, až na Marodku – stanoviště D.</td>
			<td><span class='number'>V3:</span> Vyjmenuješ farářovi všechny své hříchy. Netrvá to ani příliš dlouho, protože Limonádový Joe samozřejmě žádné hříchy nikdy nevykonal. Farář je dojat a dává ti Odpuštění.</td>
		</tr>
	</table></div>
	<div class='location'>
		<h2><span class='id'>W:</span> Trigger Whisky Saloon</h2>
		<div class='image'><img src='img/Trigger Whisky Saloon.jpg' /></div>
		<p>Tenhle podnik je dílo a majetek Dougha Badmana. Ohnivá Trigger Whisky teče proudem, z pódia zní tingl tangl a z prvního patra – tam, co jsou pokoje hostů – smích kankánových tanečnic.</p>
	</div>
	<div class='actions'><table>
		<tr class='action'>
			<td><span class='number'>W1:</span> Zajdu se podívat k baru.</td>
			<td><span class='number'>W2:</span> Zajdu do šatny Arizonské pěnice Tornado Lou.</td>
			<td><span class='number'>W3:</span> Zajdu do pokoje Hogo Foga v prvním patře.</td>
		</tr>
		<tr class='result'>
			<td><span class='number'>W1:</span> Jdeš k Baru stanoviště Y.</td>
			<td><span class='number'>W2:</span> Jdeš k Tornado Lou na stanoviště O.</td>
			<td><span class='number'>W3:</span> Jdeš k Hogo Fogovi na stanoviště E.</td>
		</tr>
	</table></div>
	<div class='location'>
		<h2><span class='id'>Y:</span> Bar Trigger Whisky Saloonu</h2>
		<div class='image'><img src='img/Bar.jpg' /></div>
		<p>V Trigger Whisky Saloonu jsi na baru narazil na Bankéře. Vypadá rozmrzele a pokouší se smutek utopit v baculaté lahvi whisky. Co s ním?</p>
	</div>
	<div class='actions'><table>
		<tr class='action'>
			<td><span class='number'>Y1:</span> Nabídnu Bankéřovi Lahev Kolalokovy limonády.</td>
			<td><span class='number'>Y2:</span> Nabídnu Bankéřovi dvě Lahve Kolalokovy limonády.</td>
			<td><span class='number'>Y3:</span> Donutím Bankéře, aby mne následoval.</td>
			<td><span class='number'>Y4:</span> Půjdu zpět ke dveřím Trigger Whisky Saloonu.</td>
		</tr>
		<tr class='result'>
			<td><span class='number'>Y1:</span> Zdá se, že Kolaloka Bankéři zachutnala (přicházíš o jednu Lahev). Opileckým gestem naznačil, že by si klidně ještě dal.</td>
			<td><span class='number'>Y2:</span> Přicházíš o dvě Lahve Kolalokovy limonády. Po tak dobrém moku je Bankéř ochotný pro tebe udělat cokoli. Bereš ho s sebou, může se hodit...</td>
			<td><span class='number'>Y3:</span> To bylo ale hodně nepromyšlené gesto. Opilci mají vždy víc štěstí než rozumu. Jdi na Marodku na stanoviště D.</td>
			<td><span class='number'>Y4:</span> Jdeš do Trigger Whisky Saloonu, stanoviště W.</td>
		</tr>
	</table></div>
</body></html>
